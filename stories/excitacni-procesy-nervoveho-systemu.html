<!DOCTYPE html>
<html lang="cs">
	<head>
		<meta charset="utf-8" />
		<meta http-equiv="X-UA-Compatible" content="IE=edge,chrome=1" />
		
		<title>Excitační procesy nervového systému</title>
		
		<meta name="description" content="" />
		<meta name="author" content="Jakub Mazanec" />
		
		<meta name="viewport" content="width=device-width, initial-scale=1.0, maximum-scale=1.0, user-scalable=no" />
			
		<link rel="stylesheet" href="css/stories.css" type="text/css" />
	</head>

	<body>
		<div class="page" style="max-width: 67.2rem;">
			<h1 class="ash-heading--story-title">Excitační procesy nervového systému</h1>

			<div class="columns">
				<div class="column">
					<p>
						V kupé sedí Adam sám. Dívá se z okna
					vlaku, ale nesleduje krajinu &ndash; přehlíží stromy, trávu, domy,
					oblaka. Ačkoliv ví, že léto se krátí, nezajímá ho to. Přemýšlí,
					jestli organizuje minulost, nebo tvoří budoucnost. Ubíhající svět za
					sklem používá pouze jako nástroj, pomůcku, aby odvedl a uvolnil svoji
					pozornost &ndash; proto se chvílemi na několik vteřin soustředí na
					pohybovou paralaxu.
						</p>
						<p>
						Na sedadle vedle něj leží několik
					popsaných listů papíru, volně vložených v tvrdých deskách, a na nich
					tužka; když vlak zatáčí, kutálí se. Kdykoliv hrozí, že spadne na zem,
					Adam tužku zastaví. Neuvědomuje si to, ponořený do svých myšlenek.
					Tužka a papíry jsou pro něj reálné pouze, když je potřebuje použít a
					k řádkům textu přidat další dva nebo tři.
						</p>
						<p>
						Adam se probere, až když rytmické dunění
					kol zvolní tempo; vlak brzdí v zastávce, zpomaluje, zastavuje. Adam
					otevírá okno a vyklání se. Prohlíží si obličeje nastupujících lidí,
					hledá mezi nimi známé tváře, ale žádnou nespatří. Zavírá okno a opět
					si sedá. Bere si desky, pročítá poznámky &ndash; staré i ty, které
					zapsal během cesty.
						</p>
						<p>
						Otvírají se dveře kupé, vchází dívka.
						</p>
						<p>
						&bdquo;Je tu volno?&ldquo; ptá se.
						</p>
						<p>
						Adam, náhle vytržený ze světa svého
					textu, zvedá hlavu a chvíli trvá, než si dívku plně uvědomí; ona ho
					mezitím pozoruje.
						</p>
						<p>
						Po chvíli zopakuje svůj dotaz: &bdquo;Je
					tu volno?&ldquo;
						</p>
						<p>
						Adam přikývne. Dívka se usměje, sundá si
					batoh, který nese, a sedne si naproti Adamovi. Batoh položí na
					sedadlo vedle sebe a vytáhne z něj knihu. Adamovi připadá nová &ndash;
					a má pravdu. Dívka z knihy sundává přebal, tmavě šedý se žlutými, modrými a
					karmínovými pruhy, avšak bez názvu, a schovává ho do batohu. Potom
					knihu otevře a začne číst.
						</p>
						<p>
						Vlak se rozjíždí a trvá jen chvíli, než
					dosáhne plné rychlosti. Adam se opět dívá z okna, ale nedokáže
					přemýšlet, jakmile již není sám. Zkouší se uvolnit pomocí svého
					obvyklého postupu s pohybovou paralaxou &ndash; nyní však nefunguje.
					Obrátí svoji pozornost na dívku, prohlíží si ji. Nejdřív se zaměří na
					oblečení &ndash; tričko, kratší sukně, plátěné boty &ndash; nezdá se
					mu ničím zvláštní, dokud se nepovšimne, že má stejné barvy jako
					přebal knihy. Dívčin obličej je docela hezký, ale Adamovi přijde
					poněkud obyčejný. Líbí se mu ovšem její brýle a oči, které čtou řádky
					knihy a pohybují se ze strany na stranu.
						</p>
						<p>
						Adam cítí, jak se kolem něj každá
					jednotka času několikrát otočí předtím, než uplyne. Tužka opět leží
					na deskách a kutálí se, tentokrát nepovšimnuta. Když spadne na zem,
					dívka zvedne hlavu a spatří, jak se na ni Adam dívá. Nic neřekne, jen
					mu oplácí pohled. Adam se sehne pro tužku a vrátí ji zpět na její
					místo.
						</p>
						<p>
						Dívka sklání hlavu zpět ke knize a Adam
					přemýšlí, co by se stalo, kdyby předtím na její otázku nereagoval.
					Jaká byla šance, že by přesto vešla a posadila se? Pokud by to neudělala, Adam by pak nikdy
					nespatřil její knihu bez názvu &ndash; už jen tím, že si to
					připomněl, dostává událost nový význam, ačkoliv zatím neví jaký.
						</p>
						<p>
						Adam shodí tužku na zem. Nepřekvapí ho,
					že se na něj dívka opět podívá. Zeptá se jí, jestli jede do stejného
					města jako on.
						</p>
						<p>
						&bdquo;Nejspíš ano,&ldquo; odpoví.
						</p>
						<p>
						Adam se představí.
						</p>
						<p class="is-spaced">
						Dívka odloží knihu a usměje se. &bdquo;Lenka.&ldquo;
					Pak ukáže na Adamovy papíry a zeptá se: &bdquo;Co to píšeš?&ldquo;
						</p>
				</div>
				<div class="column">
					<div style="margin: 1.4rem 0;">
						<div style="height: 9em;">
							<div style="width: 100%; padding: 0 0 0.81818em 0;"><div style="height: 0.81818em; background-color: #1ac6ff;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #4cd9cd;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #dae55c;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #ffec1a;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #e53d2e;">&nbsp;</div></div>
							<div style="width: 100%; padding: 0 0 0 0;"><div style="height: 0.81818em; background-color: #ff1a40;">&nbsp;</div></div>
						</div>
					</div>
				</div>
			</div>

			<div class="columns">
				<div class="column">
					<p>Tiché zimní předměstí, prázdné ulice,
					vítr, hranaté šedivé domy a sníh. Lenka stojí u okna, jako každé ráno
					se dívá ven, a ten pohled ji odpuzuje. Přitom obvykle jí nevadí;
					koneckonců má tohle roční období ráda a na ponurost čtvrti, ve které
					žije, si už dávno zvykla. Ví, v čem je rozdíl &ndash; v ruce drží
					papírky se vzkazy od  Tomáše, všechny včetně toho posledního, který
					našla před chvílí, hned jak vstala z postele. Když Tomáše před
					několika týdny &ndash; to spolu byli teprve 68 hodin &ndash; požádala,
					aby jí čas od času něco napsal (&bdquo;Stačí jen několik slov na kus
					papíru.&ldquo;), neprozradila mu, že si jeho slova pořádně přečte až
					poté, co se rozejdou.  Nyní je zklamaná, obsah Tomášových textů ji
					nudí. Tyto pocity mají vcelku jasný původ, ačkoliv Lenka si jej
					neuvědomuje.
						</p>
						<p>
						Když se probudila v prázdné posteli a
					pochopila, co se stalo, neprožívala příliš mnoho lítosti ani smutku,
					jak by očekávala; a pokud ano, tak jen do chvíle, než vytáhla svoji
					cedrovou krabičku, kde měla schovaných 7 papírků v obálce nadepsané
					T.K. Poslední, osmý, ležel na stole &ndash; a ten si přečetla první.
					Tomáš v něm líčí své rozčarování nad její povahou &ndash; Lenka
					čekala trochu výčitek smíchaných s odplatou za její činy, možná
					přiznání jeho vlastních poklesků, ale hlavně hodně plánů a snů o
					lepší minulosti i budoucnosti bez ní; dostalo se jí však neuvěřitelně
					povrchní stereotypizace osobnosti. Na zbylých papírcích byly zase jen
					lehce patetické a obyčejné odkazy na události, které spolu kdysi
					prožívali. Lenka však nechtěla vzpomínky, toužila po možnostech.
					Tomáš jí žádné nenabídl, ani po svém odchodu.
						</p>
						<p>
						To je pravý důvod Lenčina zklamání a
					odráží se i v jejím změněném pohledu na předměstí.
						</p>
						<p class="is-spaced">
						Lence trvá jen půl hodiny, než si zabalí
					věci a odejde z bytu; ví, že se do něj nikdy nevrátí.
						</p>
				</div>
				<div class="column" style="color: #fff;">
					<h2 class="ash-heading--story-level-4" style="color: #fff; margin-top: -2.1rem;">
						I.
						</h2>
						<p>
						Neuvěřitelně dlouho ses smála a křičela:
					&bdquo;Devatenáct nám nebude věčně&ldquo;, pořád dokola, pořád
					dokola.
						</p>

						<h2 class="ash-heading--story-level-4" style="color: #fff;">
						II.
						</h2>
						<p>
						Někdy mám pocit, že nevím, proč to
					všechno děláš. Neznám tě, ale doufám ve změnu.
						</p>

						<h2 class="ash-heading--story-level-4" style="color: #fff;">
						III.
						</h2>
						<p>
						Věci, který mě nutíš dělat, neumím
					popsat. Možná je to dobře. Neztratí se ve slovech.
						</p>

						<h2 class="ash-heading--story-level-4" style="color: #fff;">
						IV.
						</h2>
						<p>
						Celý ráno jsem ležel na gauči, kouřil a
					pil. Kdo způsobil, že se takhle chovám? Ty, a je to skvělý.
						</p>

						<h2 class="ash-heading--story-level-4" style="color: #fff;">
						V.
						</h2>
						<p>
						Jsem sám, zase ležím na gauči, kouřím a
					piju, ty jsi někde venku se svým bývalým a posíláš mi zprávy. Vypnul
					jsem telefon.
						</p>

						<h2 class="ash-heading--story-level-4" style="color: #fff;">
						VI.
						</h2>
						<p>
						Kdybych byl někdo třetí a viděl nás dva,
					zapomněl bych svoje jméno.
						</p>

						<h2 class="ash-heading--story-level-4" style="color: #fff;">
						VII.
						</h2>
						<p>
						Vycházelo slunce a my se vraceli domů,
					když jsem si uvědomil, že jsme si nikdy nebyli blízcí.
						</p>

						<h2 class="ash-heading--story-level-4" style="color: #fff;">
						VIII.
						</h2>
						<p class="is-spaced-alt">
						Jsi pěkná kurva, víš?
						</p>
				</div>
			</div>

			<div class="columns">
				<div class="column">
					<p>
						Adamovi se zdá led na jezeře již dost
					pevný; míří po pláži ke zmrzlé hladině, s bruslemi v ruce, a ignoruje
					nepříjemný zvuk svých kroků po oblázcích. Jemně sněží, vločky
					ulpívají ve vlasech, ale nerozpouštějí se. Adam vzpomíná na svoji
					minulou zimu u jezera. Loňský leden byl příliš teplý, sněžilo jen
					několikrát a jezero vůbec nezamrzlo. Adamovi to nevadilo &ndash;
					poté, co se s ním Karolína rozešla, neměl na bruslení příliš chuť.
						</p>
						<p>
						Chvíli přemýšlí, jestli může existovat
					nějaké kauzální spojení mezi jejím předčasným odjezdem z jeho domku u
					jezera a letošní tuhou zimou. Jakmile však dojde ke kraji ledu,
					zapomíná na všechny úvahy. Co nejrychleji si zaváže brusle &ndash;
					stejně bude muset tkaničky později ještě několikrát utahovat &ndash;,
					stoupne si na led a odjíždí.
						</p>
						<p>
						Čím dále je od břehu, tím více vane vítr;
					odfoukává sníh a udržuje tak led čistý. Adam se pohybuje stále
					rychleji, do pohybu vkládá veškerou svoji sílu, ale přesto se cítí
					uvolněně. Jak předpokládal, čas od času zastaví, aby si upravil brusle.
					Pak hned pokračuje v jízdě; míří ke středu jezera.
						</p>
						<p class="is-spaced">
						Za několik hodin je již Adam zpět doma;
					sedí v křesle u krbu, poslouchá praskající dřevo. Chvíli se dívá do
					plamenů, ale pak vstane a přinese si několik papírů a tužku.
						</p>
				</div>
				<div class="column">
				</div>
			</div>

			<div class="columns" style="align-items: flex-end;">
				<div class="column">
					<p>
						Lenka se seznámí s Davidem, když sedí na
					lavičce v parku a přemýšlí, že odjede z města; je teprve druhá půlka
					jara, ale teploty začínají být nesnesitelné. David k ní přijde, na
					něco se ptá. Lenka ho nepochopí. On dotaz opakuje, ale opět nedává
					smysl. Ukazuje na láhev s vodou a tak mu ji podá. Napije se.
						</p>
						<p>
						Pak Lence řekne, že se jmenuje David &ndash;
					a je to poslední slovo, které od něj ten den uslyší.
						</p>
						<p>
						&bdquo;Lenka,&ldquo; odpoví. &bdquo;Je
					dost horko, co? Chceš ještě?&ldquo;
						</p>
						<p>
						David neodpovídá.
						</p>
						<p>
						&bdquo;Ty nemluvíš?&ldquo;
						</p>
						<p>
						Zavrtí hlavou. Lence se líbí, a tak si s
					ním vykládá. O jeho afázii se doví až později, takže nemá tušení, že
					většina vět &ndash; těch, které mají víc než pět slov &ndash; zůstává
					nepochopena. David ji přesto zaujatě poslouchá. Večer ho Lenka
					přesvědčí, aby se s ní šel bavit do centra. David se moc neopije,
					Lenka ano; oba skončí u ní doma. Ráno si Lenka uvědomí (a má pravdu),
					že Davidova procházka předchozí den mohla být jedna z jeho posledních
					návštěv města &ndash; kdyby nepotkal ji.
						</p>
						<p>
						Když Lenka zjistí povahu Davidovy nemoci,
					je nadšená a špatně to skrývá. Líbí se jí Davidovy surrealistické
					promluvy; on však ví, že jsou pouze nesmyslné. Přesto se někdy nechá
					přemluvit a napíše jí několik řádků. Ona je fascinována tím, že nezná
					skutečný význam Davidových vět a může si ho vymýšlet.
						</p>
						<p class="is-spaced">
						Lenka bydlí s Davidem necelé dva měsíce,
					když zjistí, že je těhotná. Odjíždí bez rozloučení; s sebou si bere
					jen oblečení a cedrovou krabičku, nyní i se zaznamenanými produkty
					Davidova nevratně degenerujícího mozku.
						</p>
				</div>
				<div class="column" style="color: #fff;">
					<p>Představa roztodivných maličkostí je
					poměřována s pocitem toulajícího se. A všichni o tom zpívají &ndash;
					krátí čas, jeho četnost a jas. Nezkoušíš vyrábět náhodné částice, jen
					otvíráš nové a směšné dálky. Samozřejmě, rozdíl a výpočet, kolik trvá i
					nádherné prožitky plánů.
						</p>
						<p>
						Jestli potřebuješ záchranu, otoč
					nadpočetným prsem.
						</p>
						<p>
						Tak se množ. Prodírej se krásnem, je
					takové, že nespí &ndash; skáče po rozteči dvou snů.
						</p>
						<p class="is-spaced-alt" style="margin-bottom: 4.2rem;">
						Potřebuješ informaci, létající
					dvojhvězdo? Přirozeně, mám jen jednu: několik částí stromu tvoří a
					tvoří, skončí podřadně.
						</p>
				</div>
			</div>

			<div class="columns">
				<div class="column">
					<p>
						Horké a unavující léto, nudné, vlekoucí
					se léto. Adam leží na starém dřevěném lehátku jen několik metrů od
					břehu, pozoruje hladinu. Na stolku vedle lehátka má lahev vína.
					Dolije si sklenici; jezero i okolní les trochu ochlazují vzduch, ale i
					tak je Adam dost opilý. Těší se, až se vyzvrací do
					jezera &ndash; bude pozorovat, jak se jeho snídaně potápí a voda
					barví od vína a žaludečních šťáv.
						</p>
						<p>
						Vzpomíná, jak koncem jara sebral všechny
					papíry, které během zimy popsal a udělal z nich loďky. Potom je, když
					začal vát vítr, pustil na hladinu a házel na ně kamínky, aby je
					potopil.
						</p>
						<p class="is-spaced">
						Je u jezera již 283 dní; zůstane ještě
					dalších 49, než si sbalí věci a odjede.
						</p>
				</div>
				<div class="column">
				</div>
			</div>

			<div class="columns">
				<div class="column">
					<p>
						Chodníky jsou mokré od letní bouřky.
					Lenka stojí uprostřed ulice, dívá se na oblohu; z&nbsp;několika mraků
					možná ještě zaprší, ale jen na chvíli a ne hned. Lenka se poprvé od
					potratu cítí dobře, přestože zmokla. Když déšť začal, šla ke
					Kryšpínovi &ndash; mohla se rozeběhnout a být v budově, kde bydlel,
					za půl minuty. Ale neudělala to a nevadí jí to.
						</p>
						<p>
						Lenka ještě chvíli pozoruje oblaka, než
					opět pokračuje v cestě. Vchází do domu. Nechce se jí čekat na pomalý
					výtah, a proto jde raději po schodech. Kryšpínův byt je ve třetím
					patře &ndash; odemyká a vchází do něj; slyší, jak Kryšpín hraje na
					klavír. Zouvá si boty a po cestě z předsíně do pokoje, který má
					Kryšpín vyhrazený hudbě, si sundává mokrou sukni a tričko; oblečení
					nechává ležet na podlaze. Dveře jsou přivřené, otevírá je a spatří
					Kryšpína &ndash; na zemi vedle něj leží otevřená cedrová krabička a
					okolo ní několik papírů.
						</p>
						<p>
						Když Kryšpín spatří Lenku jen ve spodním
					prádle, jak stojí na prahu pokoje a neví, co udělat, usměje se. Pak
					se jí zeptá, jestli se nezlobí, že krabičku, kterou našel mezi jejími
					věcmi, otevřel &ndash; zbožňuje cedr a krabička je hezky vyrobená.
						</p>
						<p>
						Lenka ještě několik sekund mlčí, než
					promluví. &bdquo;Proč jsi to udělal?&ldquo;
						</p>
						<p>
						Jen ze zvědavosti, odpoví.
						</p>
						<p>
						Lenka přejde ke krabičce a začne do ní
					rovnat její rozházený obsah, tak jak patří &ndash; jde jí to
					pomalu. Kryšpín se na Lenku nějaký čas dívá, ale pak se otočí zpět ke
					klavíru a hraje několik akordů &ndash; G#mi, F#, A#mi a G#.  Když
					skončí, ukáže na krabičku a řekne Lence, jaký úžasný nápad dostala,
					takový, který by neměl být zavřený v cedrovém dřevě. Vytáhne z kapsy
					popsaný papír a podá jí ho.
						</p>
						<p>
						&bdquo;Co to je?&ldquo;
						</p>
						<p class="is-spaced">
						Můj příspěvek, zašeptá Kryšpín. Lenka
					přidá list do krabičky; pak ji Kryšpín požádá, ať opustí byt.
					Nenapsal to, po čem Lenka touží &ndash; a oba to ví.
						</p>
				</div>
				<div class="column" style="color: #fff;">
					<p>
						Procvičuješ se ve své frustraci a je to
					jednoduché &ndash; stala se tvým příběhem, a jako by byl vytvářen
					někým jiným; ale ty ho přijímáš, přenáší se na tebe, nepodmíněně.
					Myslíš si, že je pravý. Pleteš se, v tom příběhu je díra, a ty do ní
					padáš; pořád znovu, dokola, nepřetržitě.
						</p>
						<p>
						Divíš se tomu? Já ne.
						</p class="is-spaced-alt">
						
						
						
						<p>
						Ty a tví muži spolu nemluvíte. Podívej,
					stojí před tvým domem. I já tam stojím. Jsme to snad my, kdo ti
					vysíláme příběh? Transmise tě dostihnou hned jak otevřeš dveře.
						</p>
						<p class="is-spaced-alt">
						Jsme tví muži. Nemluvíme.
						</p>
				</div>
			</div>

			<div class="columns" style="align-items: flex-end;">
				<div class="column">
					<p>
						Autobus číslo 23 zahýbá do vedlejší ulice
					a Adam spatří na zastávce v opačném směru stát Lenku. Prohlíží si
					jízdní řád a přitom upravuje šálu. Hustě sněží, vločky ji ulpívají na
					brýlích. Z kapsy kabátu vytahuje kapesník, aby si brýle očistila;
					přitom jí vypadne kniha. Nemá svůj obvyklý přebal, přesto ji Adam ihned pozná.
						</p>
						<p class="is-spaced">
						Autobus dokončí otáčku a Lenka i s knihou
					zmizí Adamovi z výhledu. Hned jak může, Adam vystoupí a vrátí se
					zpět. Lenku již nevidí, ale kniha leží uprostřed chodníku, mokrá od
					sněhu. Na zastávce stojí pár lidí, ale knihy si nikdo nevšímá. Adam
					ji zvedne a otevře; na poslední stránce je napsáno &bdquo;II. &ndash;
					do 5.11.&ldquo;, stránky předchozí jsou prázdné. Adam listuje zpět,
					dokud nenarazí na text. Přechází na druhou stranu silnice, čte &ndash;
					mezi řádky padají vločky, ale nevnímá je. Než ho srazí autobus číslo
					39, Adam spatří poslední větu svého života: &bdquo;Konfrontace není
					podmínkou spokojenosti.&ldquo;
						</p>
				</div>
				<div class="column" style="color: #fff;">
					<p>
						Představuji si, že jednou ke mně
					přijde dívka a zeptá se: &bdquo;Co to píšeš?&ldquo; &ndash; a opravdu ji to bude zajímat. Já odpovím: &bdquo;Organizuji minulost, nebo
					tvořím budoucnost? Myslím, že spíše to druhé. Měním četnosti dějících
					se událostí, protože cokoliv napíšu, stane se méně pravděpodobným.&ldquo;
					Ona se zasměje a já opět všechno, co mám napsané, vyhodím, protože to
					splní svůj účel. Samozřejmě, tahle situace není příliš reálná,
					zvláště pokud by platila předchozí úvaha. Doufám, že neplatí &ndash;
					ale přesto raději budu spíše vzpomínat než předjímat.
						</p>
						<p>
						Od odchodu Karolíny uplynulo 20 měsíců a
					pořád na ni myslím. Dokáži popsat pocity z těchto vzpomínek, ne však
					pocity, které jsem zažíval, když se obsahy těchto vzpomínek odehrály
					a uskutečnily. Vím následující: připadalo mi, že Karolína dokáže
					měnit hodiny ve dny a minuty ve vteřiny; rovněž znám principy subjektivního vnímání času &ndash; když jsme se nazí koupali
					v jezeře, excitační procesy v mém nervového systému způsobily, že
					všechno probíhalo zdánlivě příliš rychle. Na tento dojem si pamatuji,
					nevím ovšem, jaká byla příčina excitace, jak jsem se skutečně cítil &ndash;
					zda-li jsem byl vzrušený, nadšený nebo pouze šťastný.
						</p>
						<p>
						Tenhle
					rozpor mě rozčiluje. Rád bych se ho zbavil, možná že by pomohlo
					setkání s Karolínou, na kterém bych jí řekl, co všechno zapříčinila.
					Je mi ovšem jasné, že střet by nic nevyřešil.
						</p>
						<p class="is-spaced-alt" style="margin-bottom: 4.2rem;">
					Konfrontace není podmínkou spokojenosti.
						</p>
				</div>
			</div>

			<div class="columns">
				<div class="column">
					<p>
						Adam si je jistý, že tahle fáze jejich
					vztahu je úplně zbytečná a slouží pouze k tomu, aby mohl přemýšlet,
					co by se stalo, kdyby neproběhla. Paradoxně by se stalo mnohem víc
					věcí &ndash; to však Adam neví. Stejně tak neví, že Lence se podařilo
					sebrat jeden z papírů, které vyhodil poté, co vystoupili z vlaku.
					Neví, že do jeho konfrontace s autobusem zbývá 73 dní a do rozchodu s
					Lenkou jen 59.
						</p>
						<p>
						Sedí ve svém pokoji a dívá se na
					prázdnou, bílou zeď. Možná by si konečně mohl koupit obraz, možná by
					ho mohl vybrat s Lenkou &ndash; tím by odstranil i onen pocit
					zbytečnosti. Po chvíli uvažování ovšem dospěje k závěru, že by ho
					neodstranil &ndash; jen pověsil a pak se na něj týdny nebo i měsíce
					díval; a pak vyhodil stejně jako tolikrát předtím všechny svoje
					popsané papíry.
						</p>
						<p>
						Adam vzpomíná na zimu, jaro i krátící se
					léto.
						</p>
						<p class="is-spaced">
						Podzim je studený.
						</p>
				</div>
				<div class="column">
				</div>
			</div>

			<div class="columns" style="align-items: flex-end;">
				<div class="column">
					<p>
						Lenka se rukama opírá o zeď, ale její chlad
					nevnímá. Cítí, jak jí muž vyhrnuje sukni &ndash; a tak začíná mluvit.
					Vzpomíná na zimu, jaro, krátící se léto, studený podzim i další,
					ještě horší zimu. Trhanou řečí vykládá svoje příběhy &ndash; zmiňuje
					hlavně Adama; rozchod s ním ji ovlivnil víc, než si připouští; přitom stále ještě
					neví, že Adam už nežije.
						</p>
						<p>
						Lenka mluví dlouho a myslí si, že to, co
					říká, dává smysl a není to jen další obyčejná a prázdná historie,
					která se již tolikrát stala a stane se znovu. Doufá, že muž za ní
					věty převede do veršů, které jí věnuje.
						</p>
						<p>
						&bdquo;Složíš mi báseň?&ldquo; ptá se ho.
						</p>
						<p>
						Muž souhlasí a Lenka tuší, že je po všem.
						</p>
				</div>
				<div class="column">
					<div style="margin: 1.4rem 0;">
						<div style="height: 9em;">
							<div style="width: 100%; padding: 0 0 0.81818em 0;"><div style="height: 0.81818em; background-color: #1ac6ff;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #4cd9cd;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #dae55c;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #ffec1a;">&nbsp;</div></div>
							<div style="width: 100%; padding: 0 0 0.81818em 0;"><div style="height: 0.81818em; background-color: #e53d2e;">&nbsp;</div></div>
							<div style="width: 100%; padding: 0 0 0 0;"><div style="height: 0.81818em; background-color: #ff1a40;">&nbsp;</div></div>
						</div>
					</div>
				</div>
			</div>


			<p class="is-small is-separated">
			1<sup>st</sup> draft 2009-02-22 Brno
			</p>
			<p class="is-small">
			Update 2017-06-20 Brno
			</p>
		</div>
	</body>
</html>
