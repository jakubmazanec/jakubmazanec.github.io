<!DOCTYPE html>
<html lang="cs">
	<head>
		<meta charset="utf-8" />
		<meta http-equiv="X-UA-Compatible" content="IE=edge,chrome=1" />
		
		<title>Za 6 minut se zapnou obrazovky</title>
		
		<meta name="description" content="" />
		<meta name="author" content="Jakub Mazanec" />
		
		<meta name="viewport" content="width=device-width, initial-scale=1.0, maximum-scale=1.0, user-scalable=no" />
			
		<link rel="stylesheet" href="css/stories.css" type="text/css" />
	</head>

	<body>
		<div class="page">
			<h1 class="ash-heading--story-title">Za 6 minut se zapnou obrazovky</h1>

			<h2 class="ash-heading--story-level-1">I.</h2>

			<p class="is-indented">
			Tomáš ležel, nehýbal se. Soustředil se na
			svoje pocity, pojmenovával je a zpětně zasazoval do událostí
			předchozích třiceti minut. Po chvíli se otočil, rukou si podepřel
			hlavu a podíval se na Alici.</p>
			<p class="is-indented">
			&bdquo;Není to skvělé? Nesou nás oblaka,&ldquo;
			řekl.</p>
			<p class="is-indented">
			Rukou rozprášil pěnu, na které oba leželi
			a pozoroval, jak se její kousky ve vzduchu spojovaly zpět v jeden
			větší; z jeho spodní části začaly padat kapky &ndash; byla jich jen
			trocha a když dopadly na kůži, hřály.</p>
			<p class="is-indented">
			Tomáš věděl, že takhle se skutečná oblaka
			nechovají, a ani tak nevypadají; ale bylo mu to jedno. Vykřikl:
			&bdquo;Zbožňuju bouřkové mraky a holky, co to dělají nahlas.&ldquo;</p>
			<p class="is-indented">
			Opět si lehl na záda. Alice nic neřekla.
			Chvíli se dívala kamsi nahoru, pak se obrátila na bok.</p>
			<p class="is-indented">
			Když začalo
			svítat a pěnová oblaka se zabarvila do žluté a červené, Tomáš se opět
			otočil na Alici.</p>
			<p class="is-indented">
			&bdquo;Vezmi mě za ruku a zavři oči,&ldquo; řekl a Alice ho poslechla.</p>
			<p class="is-indented">
			Tomáš pokračoval: &bdquo;Protože až
			přijde léto &ndash; udeří na město a zaplaví ulice &ndash; všechny
			nás to zraní.&ldquo;</p>
			<p class="is-indented">
			Alice mlčela &ndash; ležela schoulená,
			vlasy jí zakrývaly obličej.</p>
			<p class="is-indented">
			&bdquo;Nebude to horké slunce, rozpálený
			beton, ani prach, který nutí ke kašli a slzí z něj oči. Zraní nás
			léto a jeho nálada &ndash; lidé jdoucí stále jedním směrem, doufající v
			déšť, který nikdy nepřijde.&ldquo; </p>
			<p class="is-indented is-spaced">
			Když ji Tomáš začne jedním prstem hladit,
			Alice otevře oči. &bdquo;Oblečme se.&ldquo;</p>


			<p>
			Tomáš ví, jakou kavárnu si pro schůzku vybral; v posledních týdnech ji navštěvuje sice ne příliš často, ale
			pravidelně. Při první návštěvě si prohlížel prasklé hrnky, při druhé
			se zlomila noha židle, na které seděl. Spadl, ale nikoho to
			nezajímalo &ndash; u vedlejšího stolku si dívka s modrými vlasy a
			pruhovaným tričkem četla časopis, pád i hluk ignorovala; dvojice v
			protějším rohu (mladík v košili a s batohem pod stolem, drobná žena
			pozorující mladíkovy ruce) se ani nepohnula; majitel podniku, plešatý
			stařec s černým knírem, dál v ručním strojku mlel kávu. Tomáš si tedy
			vzal jinou židli a tu rozbitou nechal ležet. Zůstala na stejném místě
			až do jeho páté návštěvy &ndash; to místo starce obsluhovala malá
			holčička, asi vnučka; její káva se nedala pít.</p>
			<p>
			Teď je v kavárně Tomáš podesáté a přemýšlí
			o létě. Když s jeho příchodem zmizely pěnové mraky a objevilo se
			slunce, všechno se změnilo přesně tak, jak předpověděl. Proto zavolal
			Fabiovi a domluvil si s ním toto setkání.</p>
			<p>
			Pak si uvědomí, že by se rád, jen tak
			mimochodem, Fabia zeptal, co si o kavárně myslí. (Aby nezapomněl,
			představuje si celou scénu: Fabio vchází &ndash; nemusí se rozhlížet,
			protože Tomáš sedí hned u okna a je tak dobře vidět &ndash; Fabio si
			přisedne &ndash; židle vrže a Tomáš se ptá Fabia: &bdquo;Co si myslíš
			o kavárně?&ldquo; &ndash; Fabio jako obvykle odpoví, aby počkal,
			protože dojem se teprve utváří a první za moc nestojí. Za 29 minut si
			schová do kapsy obálku i fotografii a vysvětlí Tomášovi, proč je káva
			tak dobrá, pokud ji připraví stařec, a proč se tu rozbíjí židle a
			všechno je tak levné.)</p>
			<p class="is-spaced">
			Tomáš čeká, rozhlíží se po místnosti
			(spatří opět dívku s časopisem &ndash; pozná ho, ale když ji pozdraví,
			nereaguje), pak se dívá z okna. Pak uvidí přicházet Fabia. Už je
			rozhodnutý, oč ho požádá.</p>


			<p class="is-indented">
			Čekání na léto vyvolávalo v Tomášovi
			úzkost &ndash; poté, co Alici pověděl o budoucnosti a nastínil své
			obavy, začala se mu vyhýbat. Tomáš nevěděl proč. Čas trávil v
			oblacích; viděl, jak se postupně rozpouští &ndash; s každým deštěm
			byly stále tenčí, prázdnější.</p>
			<p class="is-indented is-spaced">
			Poté začal více chodit do města,
			pozoroval lidi a sledoval, jak se mění. Někdy zašel do kavárny, někdy
			jen tak chodil ulicemi a hledal Alici.</p>


			<p>
			Pak přijde léto. Přirozeně, Tomášova
			předpověď se vyplní &ndash; město je plné slunce, betonu a prachu.
			Ulicemi chodí skupinky lidí, všechny míří
			jedním směrem a doufají v déšť (nikdy nepřijde). Alice se
			Tomášovi dál vyhýbá, někdy zmizí na několik dní. Tomáš pak dlouho sní
			o svých ztracených oblacích.</p>
			<p class="is-spaced">
			Jednoho dne, když obloha s odstíny modré a
			šedé vypadá, jako by vřela, zavolá Fabiovi.</p>


			<p>
			Když Tomáš vysvětlí svoji situaci, napije se kávy a čeká na Fabiovu reakci. Fabio však
			mlčí a dívá se na dívku s časopisem &ndash; ví, že nečte, ale
			poslouchá.</p>
			<p>
			Tomáš se diví, proč Fabio vypadá, že ho
			léto nijak nepostihlo. Ale nemá čas přemýšlet o příčinách, Fabio se odvrátí od dívky
			a vysvětlí svůj plán.</p>
			<p>
			Tomáš souhlasí.</p>
			<p>
			Za několik dnů opět tráví dopoledne v
			kavárně; jako vždy je poloprázdná. Většinu zákazníků již zná, chodí
			sem stále častěji, pořád oknem sleduje lidi chodící ulicemi po horkém
			betonu.</p>
			<p>
			Odpoledne k jeho stolu přijde stařec. V
			jedné ruce nese svůj mlýnek na kávu, v druhé drží obálku. &bdquo;Dnes
			zavírám dřív,&ldquo; řekne. &bdquo;A tohle vám posílá pan Fabio.&ldquo;</p>
			<p>
			Tomáš si vezme obálku, vytáhne z ní kus
			list papíru s několika řádky textu a černou pozvánku. Pak se zvedne a
			zatímco odchází z kavárny, prohlíží si papír. Ve dveřích se srazí s
			modrovláskou, a list mu vypadne. Dívka ho zvedne, usměje se a podívá
			na Tomáše.  &bdquo;Myslím, že se ti bude hodit doprovod.&ldquo;</p>


			<h2 class="ash-heading--story-level-1">II.</h2>

			<p>
			Když dorazíš k podniku, do půlnoci zbývá
			97 minut. Slunce zapadá a ulice je najednou prázdná; jsi jeden z mála
			lidí, kteří jsou ještě venku. Celý den jsi chodil městem a čekal na
			déšť, neúspěšně.</p>
			<p>
			Před bílými vchodovými dveřmi stojí
			Tomáš a dívka z kavárny; slyšíš, jak se představuje. Tomáš vypadá
			nervózně, Zina se usmívá a něco mu vykládá. Snažíš se přiblížit, abys
			lépe slyšel. Oba jsi několikrát viděl v okně kavárny, Zina si četla a
			Tomáš většinou hleděl ven na ulici, na dav, jehož jsi součástí; vždy
			se tvářili přezíravě a arogantně, a každý svým vlastním způsobem
			opovrhovali tvým osudem. Jsi proto zvědavý, co chtějí v podniku
			dělat.</p>
			<p>
			Nad dveřmi visí neonový nápis; víš
			jistě, že Tomáš ani Zina ho nechápou a nerozumí mu. Přesto vejdou &ndash;
			následuješ je.</p>
			<p>
			Uvnitř je již dost lidí &ndash; spousta
			těch, kterým nikdy nevyhasne cigareta. Vstupní místnost ale ještě
			není úplně plná. Tomáš se rozhlíží; poznáš, že je tu poprvé &ndash;
			na rozdíl od Ziny, která jde pro pití, si podobně jako kdysi ty
			prohlíží černobíle pruhované stěny; visí na nich několik obrazovek,
			zatím jsou vypnuté.</p>
			<p>
			Zina se vrátí a podá Tomášovi sklenici.
			Napijí se a zamíří do další místnosti. Opět je následuješ, nenápadně
			se skrýváš za ostatními návštěvníky. Přiblížíš se dost blízko na to,
			abys slyšel, o čem si Tomáš se Zinou povídají.</p>
			<p>
			&bdquo;Proč jsi se mnou šla?&ldquo;</p>
			<p>
			&bdquo;Slyšela jsem v kavárně, o co jsi
			žádal Fabia.&ldquo;</p>
			<p>
			&bdquo;Znáš ho?&ldquo;</p>
			<p>
			&bdquo;Seznámili jsme se tady,
			předloňské léto. Takže vím, co dělá.&ldquo;</p>
			<p>
			I ty to víš &ndash; Fabia znáš (podnik
			navštěvuje dlouho; sám ti ale kdysi řekl, že bude pořád jiný a ví
			to). Jakmile jsi proto od Ziny zaslechneš jeho jméno, vytušíš, o co
			tu může jít.</p>
			<p>
			Posledních několik dnů se Fabio v
			podniku vyptával po jedné dívce; stavil se i u tebe, zrovna když sis
			u mě kupoval několik nových tabletek. Fabio ti ukázal fotografii, a
			tys tu dívku okamžitě poznal, do podniku poprvé přišla hned na začátku
			léta; protože neměla pozvánku, nechtěli ji pustit dovnitř. Vzal jsi
			ji s sebou, tvářila se vděčně, ale nebavil ses s ní, jen jsi ji
			sledoval z dálky. Chodila po místnostech, poslouchala hudbu a pozorovala popíjející páry i kluky, co čichají k
			vonícím holkám; vypadala, že až příliš přemýšlí o tom, jak si stojí.
			Šel jsi tenkrát za mnou a ukázal mi ji v davu &ndash; vypadala pěkně.</p>
			<p>
			&bdquo;Vsadím se, že se zamiluje během
			každé druhé písničky,&ldquo; řekl jsem a podal ti dvě tabletky.</p>
			<p>
			Měl jsem pravdu, i když jak jsi podotkl
			&ndash; působila příliš rozpustile a použitě.</p>
			<p>
			Tohle vše jsi ale Fabiovi neprozradil &ndash;
			chtěl jsi, ale všiml sis, jak ti dávám znamení, a proto jsi jen řekl:
			&bdquo;Neviděl jsem ji, neznám ji.&ldquo;</p>
			<p>
			Nyní je ti jasné, že Alice &ndash; o
			které právě Tomáš vykládá &ndash; musí být právě ta, kterou Fabio
			hledal. Přemýšlíš, jestli máš jít za Tomášem a všechno mu říct: jak s
			tebou Alice chodí ulicemi a vykládá o pěnových oblacích; všichni se
			tomu smějí a když Alici někdy slunce, beton a prach připraví o sílu,
			nechávají ji ležet na zemi &ndash; i ty ji opouštíš; přesto je druhý
			den zase s tebou.</p>
			<p>
			Než se však stačíš rozhodnout, k
			Tomášovi a Zině přichází Fabio. Poví jim, že nic nezjistil a Alici
			nenašel. Tomáš mlčí, a tak Fabio zase odejde &ndash; za 6 minut se
			zapnou obrazovky a on chce být u toho.</p>
			<p>
			Zina se usměje. &bdquo;Tušila jsem, že
			to tak dopadne. A jsem ráda.&ldquo;</p>
			<p>
			Tomáš zavrtí hlavou. &bdquo;Já ne,&ldquo;
			řekne.</p>
			<p>
			Myslí si, že to není konec, a ty si to
			myslíš taky.</p>
			<p>
			Ale už jsem se rozhodl.</p>

			


			<p class="is-small is-separated">
			1<sup>st</sup> draft 2009-06-21 Brno
			</p>
			<p class="is-small">
			2<sup>nd</sup> draft 2009-06-22 Brno
			</p>
			<p class="is-small">
			Update 2017-06-20 Brno
			</p>
		</div>
	</body>
</html>
