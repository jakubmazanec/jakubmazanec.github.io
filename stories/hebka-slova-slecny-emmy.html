<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="cs" lang="cs">


<head>
	<meta http-equiv="content-type" content="text/html; charset=utf-8" />
	<title></title>
	
	
</head>
<body>

<div style="font-size: 14px; color: #000000;">


<h1 style="margin: 2em 0 4em 0; font: 1.5em/1.5em Georgia, serif; font-style: italic; font-weight: normal; text-align: center; color: #000000;">
	Hebká slova slečny Emmy
</h1>



<div style="font: 1em/1.5em Georgia, serif; width: 760px; margin: 0 auto; text-align: justify; background-color: #ffffff;">


<h2 style="margin: 4em 0 2em 1.4em; font-family: Georgia, serif; font-size: 1.42857em; font-weight: normal; font-style: italic;">i.</h2>

<p style="margin: 0 0em 0.25em 2em; line-height: 1.5em; text-indent: 0em; position: relative;">Adam stojí uprostřed louky plné vlčích máků a
pozoruje, jak se jejich červené květy spolu se stébly trávy vlní ve větru.
Cítí, že se vznáší na rozhraní dvou snů; začaly onen květnový týden hrozně
dávno a stovky kilometrů daleko. Adam se na něj pět let snažil zapomenout
stejně usilovně, jak se ho nyní pokouší vybavit. Ale vzpomínky se ztrácí ve
slovech, které je měly zachytit a uchovat, paměť mu selhává a opouští ho; přesvědčení,
že si vzpomene, co se tenkrát všechno stalo, dávno ztratil, a zbytky naděje
odnáší vítr k&nbsp;obloze, kde se mění v&nbsp;lehká, rozevlátá oblaka. Adamovou
jedinou jistou je pocit  – pokud by měl možnost prožít vše znovu, rozhodl by
se stejně a veškerý čas znovu promarnil.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Kousek od Adama, na hranici louky a lesa vedle ní,
leží malý rybník; vydá se k&nbsp;němu a s&nbsp;každým jeho krokem se slunce
přiblíží k&nbsp;obzoru. Když k&nbsp;rybníku dorazí, nebe je šarlatové a
oranžové a bez oblak, a všude okolo se začínají ozývat cvrčci. Na krátkém
dřevěném molu sedí dívka. Adam si představuje, že je krásná, se stejně modrýma
očima, jako jsou jeho; skutečnou barvu zapomněl. Dívka si vedle sebe položila
boty, nohy má ponořené do vody. Jakmile uslyší šumění trávy, doprovázející
Adamův příchod, otočí se.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">„Ahoj,“ pozdraví Adama a usměje se.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">On jí odpoví a představí se.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Její jméno mu v&nbsp;paměti zůstalo. „Emma,“ řekne
dívka a kývnutím hlavy Adamovi naznačí, aby si přisedl.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Adam vstoupí na molo, dojde až k&nbsp;ní, dřepne
si a pomalu se zouvá. Boty odloží vedle těch Emminých. Protože celý den svítilo
slunce, voda je ještě teplá. Adam nohama vytváří vlny a pozoruje, jak se
postupně šíří po celé hladině. Pak poví Emmě, jak daleko od rybníka momentálně
bydlí, a proč vlastně do Půlměstí přijel – představuje si, co se právě děje v&nbsp;baru,
kam měl již dávno dorazit.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Filozof se pokouší na starém psacím stroji psát
svoji sbírku esejů. Stroj je hlučný a při každém zmáčknutí tlačítka či
otočení páčky vrže a skřípe. Filozof si po pravé ruce postavil sklenici
s&nbsp;pitím a nalevo popelník s odloženou cigaretou. Na konci má
spoustu neoklepaného popelu a stále hoří; kouř pomalu stoupá ke stropu, kde jej
opět rozvíří oprýskaný plechový větrák. Naproti Filozofovi sedí Vrabčák. Má
rozcuchané černé vlasy, oblečené světlé sako a tričko s nápisem; vypadá
nejspíš úplně stejně, jak si ho Filozof pamatuje z&nbsp;univerzity. Kromě
hluku, který vydává Filozof svým psaním, a jemného hučení motoru větráku, je
v&nbsp;baru ticho; Filozof i Vrabčák se soustředí na své myšlenky: Filozof
přemýšlí, jak donutit předsedu vlády přestat ignorovat Adamovy pozvánky, a
Vrabčák se pravděpodobně již dovtípil, že ho pozvali právě kvůli tomu. Adam si je
jistý, že až za nimi dorazí, bude se na Vrabčáka mračit, a nebude schopný
nemyslet na všechny své úvěry, nesplněné termíny a projevy, které ho
v&nbsp;létě čekají. Telefon v&nbsp;jeho kapse se zaplní zmeškanými hovory a
nepřečtenými zprávami; Adam si uvědomuje, jak rád sedí na dubových prknech mola
vedle Emmy.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">
Ví, že některý z&nbsp;jeho pocitů ho dostal tam,
kde se právě nachází: na rozhraní dvou snů, z&nbsp;nichž jeden voní jahodami a
druhý cedrem a fialkami. Je plný nejistoty, zda se opravdu zvedne, obuje si
boty a vydá se do Půlměstí, aby zastihl Filozofa dřív, než se zvedne od svého
psacího stroje a rozhodným krokem a cigaretou v ruce začne chodit po baru a
klást Vrabčákovi zvláštní otázky. Doufá jen, že než odejde, utrhne vlčí mák a
vetkne ho Emmě do vlasů, a když se jejich pohledy střetnou, bude se umět
rozhodnout, zda má dovolit, aby se svět kolem něj rozvířil jako hejno
světlušek, které létá nad hladinou rybníka v šeru zbylém po západu slunce. </p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Mysl mu ze zbytku jeho týdne s&nbsp;Emmou překládá
spoustu obrazů, ale není mu jasné, které jsou pouhou představou; Adam si,
v&nbsp;nijak přesném pořadí, s&nbsp;určitostí vzpomíná pouze na následující
okamžiky:</p>

<p style="margin: 0 0em 3em 2em; line-height: 1.5em; text-indent: 1em; position: relative;">Emma, spící na Adamově rameni, objímá plyšového
medvěda. Adam ji chvíli pozoruje, když ho probudí svítání; bojí se pohnout
rukou, aby Emmu neprobudil, a nakonec oba prospí celý den. – Emma
s&nbsp;nezaujatým povzdechem roztrhá Adamovu teorii, ať už se týká čehokoliv. –
Její touhy a obsese, Adamovo rozhodnutí být chvíli tichý a zpovědní. – Emmina
hebká slova, kterými vysvětluje svoje důvody.</p>

<h2 style="margin: 4em 0 2em 1.4em; font-family: Georgia, serif; font-size: 1.42857em; font-weight: normal; font-style: italic;">ii.</h2>

<p style="margin: 0 0em 3em 2em; line-height: 1.5em; text-indent: 0em; position: relative;">
<span style="color: #b3b3b3; letter-spacing: -2.0pt; position: absolute; left: -2em; top: 0;">//</span>
Všechno se začalo měnit, lidé mluvili jinak a vzduch byl
cítit jinak – zmizelo horko a vůni letní trávy nahradily jahody. Emma se
procházela polem mezi pšeničnými klasy a z&nbsp;oblohy se ztratila všechna
oblaka. Později, když se místo obilí objevilo strniště, sedávala Emma na
obrovských válcích smotaných ze slámy. Lehký vítr jí vždy rozevlál vlasy; někdy
si je namotala na ruku a zakryla si jimi ústa, aby se pořád nemusela smát, a
čekala na Adama, který se mezitím toulal po mezích a polních cestách a
přemýšlel, kolik mají ještě času, než zbytky paprsků letního slunce přestanou
hřát.</p>




<p style="margin: 0 0em 0.25em 2em; line-height: 1.5em; text-indent: 0em; position: relative;">
<span style="color: #b3b3b3; letter-spacing: -2.0pt; position: absolute; left: -2em; top: 0;">\\</span>
Knihkupectví, zapadlé v&nbsp;nejstarší části
Půlměstí, bylo plné knih vyskládaných do vysokých komínků, vždy šest svazků
svázaných modrým provazem k&nbsp;sobě. Filozof se pokoušel najít mezi něco
zajímavého; protože knihy nikdo neotočil hřbetem na jednu stranu, šlo mu
hledání těžko, a na Adamovu otázku se zprvu ani nesoustředil. Když ji Adam,
sedící ve starém, zaprášeném křesle, položil znovu, Filozof přerušil hledání a
vytáhl z&nbsp;kapsy krabičku cigaret. Znal majitele knihkupectví, a proto
věděl, že schovává svůj popelník pod pultem u pokladny. Našel ho, a položil na
nejbližší hromadu knížek; vrchní z&nbsp;nich byl Velký Gatsby. Když si Filozof
zapálil a vyfoukl kouř, obrátil se na Adama a začal vysvětlovat.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">„Obávám se, že ses stal obětí dalšího
postmoderního paradoxu.“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Adam nic neříkal; věděl, že Filozof bude 
po krátké chvíli pokračovat.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">„Dřív vztahy vznikaly na základě ekonomické
potřeby,“ Filozof se opět odmlčel a potáhl si z&nbsp;cigarety, „nebo sociálního
statusu. Dnes reprezentují ztělesnění individualismu a sebenaplnění. Můžeme se
rozhodovat svobodně, pouze s&nbsp;pomocí svého rozumu.“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">„A kde je tedy ten paradox?“ zeptal se Adam.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Filozof se zasmál. „V lásce přece. Posun
k&nbsp;racionalitě nedoprovodilo odmítnutí emocí a iracionální podstaty lásky.“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Adam na to nic neřekl, a po chvíli vstal z&nbsp;křesla.
„Uvařím si čaj. Chceš taky?“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Filozof měl zrovna v&nbsp;ústech cigaretu, a tak
jen zakroutil hlavou. Adam odešel za pult do zadní místnosti knihkupectví, kde
byla konvice. Filozof chvíli poslouchal, jak Adam napouští vodu, a pak zvedl popelník.
Když spatřil Velkého Gatsbyho, popelník opět položil, rozvázal modrý provázek a vzal si knihu do ruky.
Pak si sedl do uvolněného křesla.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">„Vem si příklad z&nbsp;Gatsbyho,“ pokračoval
v&nbsp;přednášce. Aby ho Adam slyšel i přes hluk vařící se vody, zesílil hlas. „V&nbsp;dnešní
době by si Daisy klidně mohl vzít, nikdo by nic neřekl. Nikomu by se nic
nestalo, nejspíš by se jen prostě po čase zase rozešli.“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Adam se vrátil s&nbsp;čajem. „A kde myslíš, že se
tenhle paradox vzal?“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">„Jde o riziko, jaké podstupuješ, když si zvolíš
partnera. Dnes je vyšší, než bývalo, ale všechny ty racionální strategie, jak
zvýšit šance na úspěch nijak nesnižují úroveň rizika, které je spojené
s&nbsp;láskou.“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Když Filozof domluvil, oklepal popel z cigarety, a
zadíval se na Adama. Ten si uvědomil, že Filozof má pravdu: každou situaci,
každý zážitek a zkušenost lidé překládají do stále stejných kódů, jsou
determinovaní vlastní minulostí, podmiňují sami sebe. Nemůžou věřit ani svým
pocitům, protože ty při svém ukládání do paměti ztrácí svou fenomenologickou
složku, až zbude pouze význam skrytý v&nbsp;nespolehlivé naraci. Nikdo nemá ta
správná vodítka, jak se vyrovnat s&nbsp;minulostí a vzpomínkami na emoce, které
ovlivňují jeho současné cítění.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Nicméně, jedna otázka Adamovi zůstala. „Jak mi to
pomůže s&nbsp;tím, co řekla Emma?“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Filozof dokouřil cigaretu a zamáčkl ji o dno popelníku.
„Je to prosté, ale ne jednoduché. Musíš ji přesvědčit, že všechny tvoje
racionální důvody jsou ve skutečnosti nepodmíněné a absolutní. Dokázat jí, že
s&nbsp;tebou v&nbsp;ničem vůbec, ani trochu neriskuje.“</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">Protože Adam už dál nic neřekl, Filozof si
listoval Velkým Gatsbym, a jakmile Adam dopil čaj, navrhl odchod domů. „Vrátíme
se sem zase zítra.“</p>

<p style="margin: 0 0em 3em 2em; line-height: 1.5em; text-indent: 1em; position: relative;">Když vyšli z&nbsp;ven a zamknuli dveře knihkupectví,
uvědomili si, že vzduch byl cítit jinak – zmizel prach a vůni rozpáleného
betonu ulic Půlměstí nahradil cedr a fialky.</p>




<p style="margin: 0 0em 0.25em 2em; line-height: 1.5em; text-indent: 0em; position: relative;">
<span style="color: #b3b3b3; letter-spacing: -2.0pt; position: absolute; left: -2em; top: 0;">\\</span>
Seděli v&nbsp;podkroví Adamova domu v Půlměstí, na
židlích okolo kulatého stolku: Filozof, Vrabčák, a předseda vlády, který očima
sledoval Filozofa. Ten zrovna porovnával poslední scénu Antonioniho Zvětšeniny
a Wittgensteinovu kritiku behaviorismu na příkladu tenisu bez míčku. Vrabčák
byl nervózní, podobně jako předseda vlády; Filozof tušil, že ho ani jeden
příliš pozorně neposlouchá, ačkoliv se to snažili nedávat příliš najevo.
Dokončil proto svoji úvahu, a dál už nic neříkal a čekal, až se vrátí Adam.</p>

<p style="margin: 0 0em 3em 2em; line-height: 1.5em; text-indent: 1em; position: relative;">Ten v&nbsp;kuchyni vařil čaj a přemýšlel, kolik času
už od května uplynulo, a jak dlouho Vrabčákovi trvalo sem předsedu vlády
přivést. Když nachystal šálky a konvici na tác, přidal i balíček máslových
sušenek. Pak tác uchopil a pomalým krokem šel ke schodišti do podkroví. Když
byl v&nbsp;půlce, zdálo se mu, že slyší Vrabčákův hlas. „Myslíš, že Emma tenhle
týden nepřijede?“</p>




<p style="margin: 0 0em 0.25em 2em; line-height: 1.5em; text-indent: 0em; position: relative;">
<span style="color: #b3b3b3; letter-spacing: -2.0pt; position: absolute; left: -2em; top: 0;">//</span>
Bílá se objevila náhle. Nejdřív jen bod visící ve
vzduchu, ale brzy získal dimenze, zvětšil se a vytlačil představy provázející
zbytek roku. Obsazoval prostor, lehce měnil formu. Množil se. Vrstvil se. </p>

<p style="margin: 0 0em 3em 2em; line-height: 1.5em; text-indent: 1em; position: relative;">Adam se probudil brzy, sešel ze svého podkroví a
vydržel stát u okna téměř hodinu, a pozorovat první sníh. Vyrušil ho až tichý
zvuk bosých nohou na dlažbě kuchyně. Otočil se a spatřil Emmu. Měla oblečené
šedé bavlněné kalhoty s&nbsp;červenými proužky, a jinak nic. V&nbsp;jedné ruce
držela svého plyšového medvěda, druhou se natahovala pro jeden z&nbsp;hrnků,
postavených na polici nad její hlavou. Adam se díval, jak si Emma stoupá na
špičky, cítil vůni jahod, a pomalu zavřel oči.</p>




<p style="margin: 0 0em 0.25em 2em; line-height: 1.5em; text-indent: 0em; position: relative;">
<span style="color: #b3b3b3; letter-spacing: -2.0pt; position: absolute; left: -2em; top: 0;">\\</span>
Adam poslouchal, jak Louis Armstrong hraje na
trubku a zpívá <i>Mack the Knife</i>, a cítil se téměř uvolněný. Pozoroval, jak
Emma s&nbsp;Vrabčákem tančí foxtrot. Když píseň skončila, Emma si ho všimla a
přišla k&nbsp;němu. Adam nevnímal obsah její promluvy, jen texturu jejího hlasu, hebkost jejích
slov; zdálo se mu, že je lehký a jemně rozráží vzduch. </p>

<p style="margin: 0 0em 3em 2em; line-height: 1.5em; text-indent: 1em; position: relative;">Když Emma dokončila větu, možná to byla otázka, Adam
se beze slova usmál a odešel. V&nbsp;davu spatřil předsedu vlády, a potřeboval
se ujistit, jestli stále dodržuje jejich úmluvu.</p>

<h2 style="margin: 4em 0 2em 1.4em; font-family: Georgia, serif; font-size: 1.42857em; font-weight: normal; font-style: italic;">iii.</h2>

<p style="margin: 0 0em 0.25em 2em; line-height: 1.5em; text-indent: 0em; position: relative;">Adam stojí opřený o zábradlí terasy své kanceláře,
za ním se tyčí skleněná stěna budovy, a před ním, o devatenáct pater níže, leží
malé jezírko s&nbsp;hladinou plnou bílých leknínů. Adam chvíli pozoruje své
zaměstnance přicházející do práce: u vchodu každý na krátkou chvíli zpomalí,
než čidlo zaznamená jeho přítomnost a otevře dveře.</p>

<p style="margin: 0 0em 3em 2em; line-height: 1.5em; text-indent: 1em; position: relative;">V&nbsp;ruce svírá pozvánku; stručný text
popisující důvod setkání, na které Adam za několik minut vyrazí, a jeho místo a
čas, někdo doplnil krátkým, ručně psaným vzkazem. 17 slov, pouhých 76 písmen
stačilo k&nbsp;tomu, aby Adam zrušil celý svůj dnešní program, vypnul telefon a
zapomněl na všechny termíny a uzávěrky.  </p>



<p style="margin: 0 0em 0.25em 2em; line-height: 1.5em; text-indent: 1em; position: relative;">Auto zpomalí a zastaví na kraji silnice, ale řidič
nechá motor běžet. Adam sedí na zadním sedadle; odepne si bezpečnostní pás a
nakloní se k&nbsp;řidiči, aby mu řekl čas, kdy se pro něj má vrátit –
předpokládá, že se vše nebude trvat déle než půl hodiny. Pak vystoupí, oblékne
si sako a upraví kravatu. Slunce svítí a hřeje, a Adam se pomalu blíží ke
skupince lidí v&nbsp;tmavých oblecích, stojících ve stínu líp.</p>

<p style="margin: 0 0em 0.25em 2em; line-height: 1.5em; text-indent: 1em; position: relative;">
S&nbsp;předsedou vlády se Adam, jakmile od něj získal vše co potřeboval, již nevídal, 
a proto ho pohled na jeho rakev příliš nerozruší – míra dojetí
nepřekročila, alespoň jak se Adam domnívá, běžnou míru příslušející podobné
situaci. Doufá, že od Emmy dostane zbývající informace, poslední střípky příběhu
a fragmenty vzpomínek, a plánuje k&nbsp;tomu využít až příliš mnoho: atmosféru
celé situace, ticho i šumění větru v&nbsp;korunách stromů, několik klíčových
detailů, které mu prozradí uplakaný Vrabčák, i to, co Emma nejspíš prožívá. Půjde to
jednoduše, mnohem snadněji, než Adam čeká, ale pak si uvědomí, že z&nbsp;celého
odpoledne si bude pamatovat jen to, jak se mu ulevilo. Několik následujících
dnů si bude přehrávat pohled na Emmu, a pak ho i tato představa opustí – cítí,
že se stále vznáší na rozhraní dvou snů, ale nedokáže rozpoznat jejich vůni a uvědomit
si, který je skutečný; a tak sebou zmítá dál, loď deroucí se proti proudu, bez
přestání unášen zpátky do minulosti.</p>




<p style="margin: 4.5em 0em 0.25em 2em; line-height: 1.5em; text-indent: 1em; position: relative;">Brno, 2012/07/13, first draft</p>

<p style="margin: 0 0em 3em 2em; line-height: 1.5em; text-indent: 1em; position: relative;">Brno, 2012/11/04, update</p>

</div>

</div>

</body>
</html>
